---
title: '赤壁赋'
author:
- '苏轼'
date: '公元二〇一八年七月八日'
abstract:
- '二《赤壁》俱是夜游。此篇十二易韵，以江风山月作骨，前面步步点出，一泛舟间，胜游已毕，坡翁忽借对境感慨之意，现前指点，发出许多大议论。然以江山无穷，音生有尽，尚论古人遗迹，欷歔凭吊。虽文人悲秋常调，但从吹箫和歌声中引入，则文境奇。其论曹公之诗、曹公之事，低回流连，两叠而出，则文致奇。盛言曹公英雄，较论我生微细，蜉蝣短景，对境易哀，则文势奇。迨至以水、月为喻，发出正论，则《南华》、《楞严》之妙理，可以包络天地，伭同造化，尤非文人梦想所能到也。'
output:
    pdf_document:
        pdf_engine: 'xelatex'
        path: './main.pdf'
        includes:
            in_header: 'header.tex'
            before_body: 'doc_prefix.tex'
            after_body: 'doc_suffix.tex'
papersize: 'letter'
#fontfamily: 'sourceserifpro'
fontsize: '11pt'
documentclass: 'report'
classoption:
- 'twoside'
- 'openright'
geometry:
- 'left=1.5in'
- 'right=1in'
- 'top=1.2in'
- 'bottom=1.2in'
linestretch: '1.5'
indent: true
toc: true
#numbersections: true
#hyperrefoptions:
#- 'linktoc=all'
bibliography:
- 'refs/refs.bib'
#export_on_save:
    #pandoc: true
---

# 前·赤壁赋

《赤壁赋》是北宋文学家苏轼创作的一篇赋，作于宋神宗元丰五年（1082）贬谪黄州（今湖北黄冈）时。此赋记叙了作者与朋友们月夜泛舟游赤壁的所见所感，以作者的主观感受为线索，通过主客问答的形式，反映了作者由月夜泛舟的舒畅，到怀古伤今的悲咽，再到精神解脱的达观。全赋在布局与结构安排中映现了其独特的艺术构思，情韵深致、理意透辟，在中国文学上有着很高的文学地位，并对之后的赋、散文、诗产生了重大影响。[^1]

[^1]: [百度百科-赤壁赋](https://baike.baidu.com/item/%E8%B5%A4%E5%A3%81%E8%B5%8B/130?fr=aladdin)

## 正文

_壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。_

_于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮于怀，望美人兮天一方。”客有吹洞萧者，倚歌而和之，其声呜呜然：如怨如慕，如泣如诉；余音袅袅，不绝如缕；舞幽壑之潜蛟，泣孤舟之嫠妇。_

_苏子愀然，正襟危坐，而问客曰：“何为其然也？”客曰：“月明星稀，乌鹊南飞，此非曹孟德之诗乎？西望夏口，东望武昌。山川相缪，郁乎苍苍；此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗；固一世之雄也，而今安在哉？况吾与子，渔樵于江渚之上，侣鱼虾而友糜鹿，驾一叶之扁舟，举匏樽以相属；寄蜉蝣与天地，渺沧海之一粟。哀吾生之须臾，羡长江之无穷；挟飞仙以遨游，抱明月而长终；知不可乎骤得，托遗响于悲风。”_

_苏子曰：“客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，而天地曾不能一瞬；自其不变者而观之，则物于我皆无尽也。而又何羡乎？且夫天地之间，物各有主。苟非吾之所有，虽一毫而莫取。惟江上之清风，与山间之明月，耳得之而为声，目遇之而成色。取之无禁，用之不竭。是造物者之无尽藏也，而吾与子之所共适。”_

_客喜而笑，洗盏更酌，肴核既尽，杯盘狼藉。相与枕藉乎舟中，不知东方之既白。_

# 后·赤壁赋

《后赤壁赋》是北宋文学家苏轼创作的一篇赋，作于宋神宗元丰五年（1082）贬谪黄州（今湖北黄冈）时，是《赤壁赋》的姊妹篇。与前篇纯写江上泛舟不同，后篇记游，以登岸履险为主，也无谈玄说理的内容。文章前面记真景真情，通过毫不雕琢的天然佳句，给人一种壮阔的美感；中间对踞石攀木、俯江长啸的细致描写，真切地表达了作者月夜登临的情趣。最后写梦见道士化鹤，纯属幻境幻觉，空灵奇幻，迷离恍惚，从中表现了作者内心怅然若失的苦闷。[^2]

[^2]:[百度百科-后赤壁赋](https://baike.baidu.com/item/%E5%90%8E%E8%B5%A4%E5%A3%81%E8%B5%8B/1658761?fr=aladdin)

## 正文

_是岁十月之望，步自雪堂，将归于临皋。二客从予过黄泥之坂。霜露既降，木叶尽脱，人影在地，仰见明月，顾而乐之，行歌相答。已而叹曰：“有客无酒，有酒无肴，月白风清，如此良夜何！”客曰：“今者薄暮，举网得鱼，巨口细鳞，状如松江之鲈。顾安所得酒乎？”归而谋诸妇。妇曰：“我有斗酒，藏之久矣，以待子不时之需。”于是携酒与鱼，复游于赤壁之下。江流有声，断岸千尺；山高月小，水落石出。曾日月之几何，而江山不可复识矣。予乃摄衣而上，履谗岩，披蒙茸，踞虎豹，登虬龙，攀栖鹘之危巢，俯冯夷之幽宫。盖二客不能从焉。划然长啸，草木震动，山鸣谷应，风起水涌。予亦悄然而悲，肃然而恐，凛乎其不可留也。反而登舟，放乎中流，听其所止而休焉。时夜将半，四顾寂寥。适有孤鹤，横江东来。翅如车轮，玄裳缟衣，戛然长鸣，掠予舟而西也。_

_须臾客去，予亦就睡。梦一道士，羽衣蹁跹，过临皋之下，揖予而言曰：“赤壁之游乐乎？”问其姓名，俯而不答。“呜呼！噫嘻！我知之矣。畴昔之夜，飞鸣而过我者，非子也邪？”道士顾笑，予亦惊寤。开户视之，不见其处。_

# 参考文献